Il proprietario, possessore o detentore a qualsiasi titolo di un bene che intende intervenire su un immobile o un’area tutelati dal punto di vista paesaggistico.

**Aree soggette a tutela paesaggistica**

**Il codice dei beni culturali e del paesaggio**, D.Lgs. n. 42/2004, individua i **beni paesaggistici** quali immobili e aree che costituiscono espressione dei valori storici, culturali, naturali, morfologici ed estetici del territorio, ed in particolare gli immobili e le aree di notevole interesse pubblico (quali, ad esempio, le bellezze panoramiche), le aree tutelate per legge (territori costieri, ghiacciai, parchi e riserve nazionali e regionali, ecc.), ed infine gli immobili e le aree comunque sottoposte alla tutela dei piani paesaggistici.  **Individua**, quindi, **gli immobili e le aree sottoposti a tutela paesaggistica**.

Per consultare i  Beni paesaggistici della regione Umbria vai al link:

http://www.umbriageo.regione.umbria.it/pagine/beni-paesaggistici

**Tipologie di autorizzazione**

A seconda del tipo di intervento che si intende effettuare nell’area individuata, le procedure sono di due tipi:

•	**autorizzazione paesaggistica ordinaria**: va richiesta nel caso di interventi significativi, ed il procedimento ha tempi di rilascio inferiori o uguali a **120 giorni**

•	**autorizzazione paesaggistica semplificata**: va richiesta per interventi di lieve entità indicati nell'elenco di cui all'allegato 1 del [DPR 139 del 2010 ](https://www.normattiva.it/uri-res/N2Ls?urn:nir:stato:decreto.del.presidente.della.repubblica:2010-07-09;139).

La richiesta è semplificata e i modelli per ottenerla sono unificati, con un’istruttoria che deve concludersi nel termine di **60 giorni**.
