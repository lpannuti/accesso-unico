I gestori di stazioni di monta pubblica autorizzati sono tenuti a:

•	registrare su apposito moduli tutti gli atti fecondativi di avvenuto accoppiamento indicando:

1) la data di inseminazione, la razza o il tipo genetico e la matricola del maschio riproduttore;

2) l'identificazione, la razza o il tipo genetico della fattrice coperta;

3) le generalità del proprietario della fattrice;

•	disporre di un registro riportante specie, razza o tipo genetico e matricola dei riproduttori maschi presenti nella stazione;

•	rilasciare al proprietario della fattrice copia del Certificato di Intervento Fecondativo (CIF);

•	uniformarsi alle prescrizioni emanate dalle competenti ASL in materia di profilassi e di polizia sanitaria;

•	conservare il Certificato rilasciato dai Servizi Veterinari dell'ASL per ogni riproduttore;

•	non mantenere nella Stazione maschi interi, in età da riproduzione, non autorizzati o non aventi i requisiti prescritti per essere idonei alla riproduzione, anche se adibiti all'accertamento preliminare del calore nelle fattrici;

•	non ricoverare nelle stesse strutture di stabulazione, che devono essere nettamente separate le une dalle altre, animali di specie diverse;

•	non detenere nei locali della stazione attrezzature atte alla refrigerazione, al congelamento e al trattamento del materiale seminale;

•	trasmettere il certificato di fecondazione all'Associazione Regionale Allevatori dell'Umbria.

**Annualmente** i gestori devono trasmettere a Regione Umbria **l'elenco dei riproduttori impiegati e le relative tariffe di monta** e sulla base di tali comunicazioni la Regione pubblica e mantiene aggiornato **l'Elenco degli Stalloni** del territorio regionale.
