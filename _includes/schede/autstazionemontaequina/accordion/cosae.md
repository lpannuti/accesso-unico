L’autorizzazione alla gestione di una stazione di monta equina naturale consente al richiedente di organizzare e predisporre la riproduzione animale nel rispetto delle normative vigenti.

La stazione di monta naturale equina **privata** è il luogo ove le fattrici di proprietà del gestore vengono coperte da stalloni autorizzati sempre di proprietà.

Le stazioni di monta **pubblica** sono strutture nelle quali è possibile far fecondare le fattrici altrui con stalloni autorizzati.

L’autorizzazione è rilasciata dalla Regione ed è previsto il coinvolgimento dei Servizi Veterinari delle Aziende Sanitarie Locali (ASL) per la verifica del possesso dei requisiti richiesti.

La Monta Naturale Privata per le specie Bovina, Bufalina, Suina, Ovicaprina non è soggetta ad alcuna autorizzazione.
