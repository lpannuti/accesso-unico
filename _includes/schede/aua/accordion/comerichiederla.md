**L’Autorità competente** ai fini del rilascio, rinnovo e aggiornamento dell’autorizzazione unica ambientale è la **Regione Umbria**.

**La domanda va presentata esclusivamente in modalità telematica allo Sportello unico per le attività produttive ed edilizie (SUAPE)** del Comune competente territorialmente che la trasmette alla Regione e ai soggetti competenti in materia ambientale che intervengono nei procedimenti sostituiti dalla stessa.

Per i Comuni:

•	**aderenti al SUAPE 3.0 si accede al portale dello Sportello unico per le attività produttive ed edilizie (SUAPE)** del Comune; il servizio online permette la compilazione e la trasmissione della domanda;


•	**per tutti gli altri, si accede al servizio “Preparazione Pratiche” di Regione Umbria**.
Completata la preparazione della pratica, la domanda va scaricata in locale, sottoscritta digitalmente e trasmessa via PEC al SUAPE del Comune competente.


**Casi particolari**

Nel caso in cui si tratti di attività soggette solo a comunicazione e ad autorizzazione di carattere generale - ACG (lettere a, b, d, e, g), **la richiesta di AUA è facoltativa**. Qualora il Gestore non si avvalga dell'AUA la comunicazione deve essere effettuata mediante i modelli relativi ad ogni specifica materia (vedi Modulistica per attività soggette solo a comunicazioni - fuori AUA), firmati digitalmente, fermo restando la presentazione al SUAPE in modalità telematica.
