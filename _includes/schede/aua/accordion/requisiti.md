**Chi la può richiedere**

Tutti i titolari delle piccole e medie imprese e i titolari degli impianti a esclusione dei seguenti:

•	gli impianti soggetti ad Autorizzazione integrata ambientale (AIA) di cui all’art. 29-ter D.Lgs. 152/2006;

•	i progetti soggetti a valutazione di impatto ambientale (VIA), nei casi in cui il provvedimento finale di VIA comprende e sostituisce tutti gli atti di assenso, comunque denominati;

•	gli impianti di smaltimento o di recupero dei rifiuti soggetti all’autorizzazione unica di cui all’art. 208 D. Lgs. 152/2006;

•	gli impianti di produzione di energia elettrica soggetti ad all’autorizzazione unica di cui al D. Lgs. 387/2003;

•	gli impianti di produzione di energia elettrica da cogenerazione soggetti all’autorizzazione unica di cui al D. Lgs. 115/2007;

•	gli interventi di bonifica di cui agli articoli 242 e ss. D. Lgs. 152/2006;

•	gli interventi immobiliari senza specifica destinazione.

**Come richiederla**

La domanda va presentata allo Sportello unico per le attività produttive ed edilizie (SUAPE) del Comune competente territorialmente che la trasmette alla Regione e ai soggetti competenti in materia ambientale che intervengono nei procedimenti sostituiti dalla stessa.

L'Autorità competente ai fini del rilascio, rinnovo e aggiornamento dell'autorizzazione unica ambientale è la Regione Umbria.

Per i comuni aderenti al Portale regionale SUAPE_3.0 (vedi elenco) è obbligatorio presentare le istanze di AUA in modalità telematica, accedendo alla pagina SUAPE del Comune interessato, mediante il link: https://suape.regione.umbria.it/suape-home/

**Elenco Comuni SUAPE 3.0**: Acquasparta, Arrone, Assisi, Bevagna, Calvi dell'Umbria, Campello sul Clitunno, Castiglione del Lago, Corciano, Deruta, Ferentillo, Foligno (dal 5 dicembre), Giano dell'Umbria, Gualdo Tadino, Gubbio, Lugnano in Teverina (dal 12 dicembre), Montefalco, Narni, Spoleto, Terni, Todi, Trevi, Tuoro sul Trasimeno, Umbertide, Valtopina.

**Per tutti gli altri Comuni** la domanda, firmata digitalmente, va trasmessa via PEC al SUAPE del Comune competente territorialmente, utilizzando la modulistica aggiornata presente nel box laterale “Modulistica”.

**Casi particolari**

Nel caso in cui si tratti di attività soggette solo a comunicazione e ad autorizzazione di carattere generale - ACG (lettere a, b, d, e, g), la richiesta di AUA è facoltativa. Qualora il Gestore non si avvalga dell'AUA la comunicazione deve essere effettuata mediante i modelli relativi ad ogni specifica materia (vedi Modulistica per attività soggette solo a comunicazioni - fuori AUA), firmati digitalmente, fermo restando la presentazione al SUAPE in modalità telematica.
