**Chi la può chiedere**

Devono presentare richiesta di AUA come definite dal Dm 18 aprile 2005 e i **titolari delle piccole e medie imprese** come definite dal Dm 18 aprile 2005 e i **titolari degli impianti non soggetti alla disciplina dell'AIA** (Autorizzazione Integrata Ambientale).

**A chi si chiede**

La domanda di AUA va presentata allo **Sportello unico per le attività produttive e per l’edilizia** (SUAPE) competente territorialmente.

La **Regione è l’Autorità competente al rilascio dell’AUA**, unitamente ad altri Soggetti istituzionali che intervengono nei procedimenti sostituiti dalla stessa.

**Quando chiederla**

La domanda di AUA deve essere inoltrata per **il rilascio, il rinnovo o l'aggiornamento** di uno o più dei sette titoli abilitativi elencati nell'articolo 3 del regolamento (Dpr 13 marzo 2013, n. 59). La richiesta deve avvenire in occasione della scadenza del primo titolo abilitativo da essa sostituito.

**Quando non si può chiederla**

Se il progetto è sottoposto a **valutazione di impatto ambientale** (VIA) e le leggi statali o regionali stabiliscono che la Via sostituisce tutti gli atti di assenso di tipo ambientale. In ogni caso l'**AUA deve essere richiesta dopo l'espletamento della pratica VIA.** In caso sia necessario sottoporre il progetto a "verifica di assoggettabilità" a VIA, la domanda AUA va presentata dopo la conclusione di tale verifica con esito negativo.
