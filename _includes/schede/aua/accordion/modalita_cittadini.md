**Chi la può richiedere**

Devono presentare richiesta di AUA i **titolari delle piccole e medie imprese** e i titolari degli impianti **non soggetti** alla disciplina dell'**AIA** (Autorizzazione Integrata Ambientale).

**A chi si chiede**

Va presentata allo **Sportello unico per le attività produttive** (SUAPE) competente territorialmente.
**La Regione** è l’Autorità competente al rilascio dell’AUA, unitamente ad **altri soggetti istituzionali** che intervengono nei procedimenti sostituiti dalla stessa.

**Quando chiederla**

Deve essere inoltrata per **il rilascio, il rinnovo o l'aggiornamento** di una o più delle sette autorizzazioni/comunicazioni sopra riportate. La richiesta deve avvenire in occasione della **scadenza dell’autorizzazione/comunicazione**, nei tempi stabiliti dalle normative di settore.

Nel caso in cui si tratti di attività soggette solo a **comunicazione non è necessario presentare la richiesta di autorizzazione AUA**, ma soltanto la comunicazione mediante i modelli relativi a ogni specifica materia, ferma restando la presentazione al SUAPE.


**Quando non si può chiederla**

Se il progetto è sottoposto a **valutazione di impatto ambientale** (VIA).
In caso sia necessario sottoporre il progetto a "verifica di assoggettabilità" a VIA, la domanda AUA va presentata dopo la conclusione di tale verifica con esito negativo.
