**Tempi di rilascio**

Se l'AUA sostituisce atti ambientali per i quali la conclusione del procedimento è **inferiore o pari a 90 giorni**, l'Autorità competente (**Regione**) **adotta il provvedimento di AUA entro 90 giorni** e lo trasmette al SUAPE che rilascia il titolo. Resta ferma la possibilità di indire la conferenza dei servizi.

Se l'AUA sostituisce titoli abilitativi ambientali per i quali la conclusione del procedimento è **superiore a 90 giorni**, **il SUAPE indice entro 30 giorni la conferenza dei servizi.**
L'Autorità competente (**Regione**) **adotta l'AUA entro 120 giorni** dal ricevimento della domanda **o 150 giorni in caso di necessarie integrazioni**.

**Durata e rinnovo**

L'AUA ha una durata di **15 anni decorrenti dal rilascio**. Il rinnovo deve essere chiesto almeno 6 mesi prima della scadenza.

**Modulistica**

Con il DPCM del 8 maggio 2015 è stato adottato il **modello semplificato e unificato** per la richiesta di AUA. È in corso l’approvazione  del modello unico AUA regionale da utilizzare obbligatoriamente con decorrenza dal 01/01/2019.

**Costi**

Ai fini del rilascio dell’AUA, il soggetto richiedente è tenuto, in sede di presentazione dell’istanza, al versamento delle **spese istruttorie e diritti** complessivamente previsti, nelle misure già stabilite dalle disposizioni vigenti, per ciascun titolo abilitante sostituito dall’AUA.
La **marca da bollo** è unica e va apposta solo sul modello unico d'istanza.
