L'elenco regionale delle imprese è un elenco costituito dalla Regione Umbria e utilizzato per individuare le imprese da invitare alle procedure negoziate per l'affidamento di lavori pubblici di importo inferiore a un milione di euro.

L'elenco regionale delle imprese è previsto dalla legge regionale 21 gennaio 2010, n. 3 e le modalità di gestione e i requisiti dei soggetti per l''iscrizione sono contenuti nella Disciplina di cui al regolamento regionale 5 dicembre 2014, n.6, modificato e integrato con regolamento regionale 9 aprile 2015, n.5 e con regolamento regionale 12 febbraio 2018, n. 3.

È **strumento di trasparenza e semplificazione per gli iscritti** poiché le imprese non devono produrre documentazione per ogni singolo avviso.

È **strumento di supporto per tutte le stazioni appaltanti** al fine di individuare i soggetti da mettere in gara (la qualificazione è operata a monte) senza necessità di provvedervi di volta in volta con appositi avvisi.

Leggi qui le FAQ / Quesiti ricorrenti curati dal servizio regionale competente: http://www.regione.umbria.it/opere-pubbliche/quesitiricorrentifaq
