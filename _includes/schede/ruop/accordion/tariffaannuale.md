**ll pagamento della tariffa annuale di registrazione al RUOP** va effettuato **entro e non oltre il 31 gennaio di ogni anno** ed ha validità dal 1° gennaio al 31 dicembre (anno solare).

L’importo del pagamento si determina sulla base della tipologia di autorizzazione ottenuta:

1. Controlli fitosanitari alla produzione ed alla circolazione per gli O.P. iscritti al R.U.O.P.: **25,00 euro**

2. Controlli fitosanitari alla produzione ed alla circolazione per le aziende iscritte al R.U.O. P. titolari di autorizzazione all'uso del passaporto delle piante per zone non protette: **50,00 euro**

3. Controlli fitosanitari alla produzione ed alla circolazione per le aziende iscritte al R.U.O. P. titolari di autorizzazione all'uso del passaporto delle piante per zone protette: **100,00 euro**.

**ATTENZIONE:** la tariffa annuale legata all’autorizzazione all’**Uso del passaporto delle piante (PP e ZP) deve essere versata dall'OP in relazione ad ogni centro aziendale autorizzato nel quale sono svolti i relativi controlli ufficiali**. **Se i Centri aziendali di uno stesso operatore professionale ricadono in Regioni differenti, l'OP dovrà versare la tariffa ad ogni Servizio fitosanitario regionale competente.**

Il **pagamento** della tariffa fitosanitaria **si può effettuare online** attraverso il servizio **pagoUmbria** a cui si viene automaticamente indirizzati collegandosi al servizio pubblicato sul portale servizi della Regione Umbria all'indirizzo [https://serviziinrete.regione.umbria.it](https://serviziinrete.regione.umbria.it).

**Per accedere al servizio online** è necessario essere in possesso delle **credenziali SPID**.


Si può effettuare il pagamento **anche attraverso questi canali** ed allora occorre **allegare alla richiesta anche la ricevuta di versamento**:

- mediante C/C postale n. 1004880744

- tramite bonifico bancario - IBAN- IT28H0760103000001004880744

- Intestazione: REGIONE UMBRIA SERVIZIO RAGIONERIA E FISCALITA' REGIONALE

- Causale: Tariffa fitosanitaria + anno di riferimento.
