Gli **Operatori Professionali iscritti al RUOP sono autorizzati**, da apposito regolamento europeo, **all'emissione del passaporto delle piante**, essendo ritenuti in grado di ottemperare al requisito di professionalità ossia sono in possesso delle conoscenze necessarie per effettuare i controlli riguardanti gli organismi nocivi da quarantena rilevanti per l'Unione e organismi nocivi non da quarantena che possono colpire le piante, e per garantire il requisito di tracciabilità **disponendo del registro dei passaporti**.

Gli OP, qualora intendano avvalersi della facoltà di emettere il passaporto delle piante (PP) o il passaporto delle piante per Zone Protette (ZP) o che intendano estendere ad ulteriori prodotti vegetali la possibilità di emettere il passaporto, devono presentare **al servizio fitosanitario regionale domanda di autorizzazione**.

La domanda può essere presentata:

-	**Contestualmente alla richiesta di registrazione al RUOP**, utilizzando le modalità previste dal **servizio online per la registrazione al RUOP - “Come registrarsi”**;

-	**In un secondo momento** utilizzando esclusivamente **un apposito servizio online** pubblicato sul portale servizi della Regione Umbria all'indirizzo https://serviziinrete.regione.umbria.it.

**Per accedere ai servizi online** è necessario essere in possesso delle **credenziali SPID**.
