

Il giorno dell’esame occorre presentarsi all’indirizzo indicato nella convocazione di fronte alla commissione insediata presso la Regione Umbria  muniti di:

•	un certificato medico di idoneità psicofisica, avente data non anteriore a sei mesi, rilasciato dalla ASL competente per territorio o da altra autorità sanitaria abilitata al rilascio

•	un documento di identità valido

La prova d’esame in forma scritta e orale verte sulle seguenti materie:

a) legislazione venatoria e di tutela e valorizzazione ambientale;

b) elementi di zoologia applicata alla fauna selvatica;

c) tutela della natura e principi di salvaguardia delle colture agrarie;

d) armi per la caccia e loro uso;

e) principi elementari di protezione civile, pronto soccorso, intervento antincendio;

f) tecniche di produzione della selvaggina

L’esito dell’esame viene comunicato al candidato alla fine delle prove.

Superato l’esame, l’attestato viene rilasciato nei giorni successivi.

Il rilascio dell’attestato richiede di presentarsi fisicamente presso gli uffici regionali del Servizio Programmazione faunistica venatoria, sezione procedimenti amministrativi in materia venatoria
Via M. Angeloni, 61 - 06124 Perugia sede Broletto portando:

•	1 marca da bollo da 16€ che viene apposta sull’attestato

•	ricevuta di avvenuto pagamento della tassa annuale di concessione regionale per l’esercizio venatorio;
